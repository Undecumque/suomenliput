<!DOCTYPE html>
<html lang="en">
<head>
    <meta charset="UTF-8">
    <title>Itsenäisyyden lippukeskustelu</title>
    <link rel="stylesheet" href="css/tyyli.css">
</head>
<body>

<a id="topsivu" href="index.html"> <img src="muut/sormi.png" style="height: 20px; vertical-align: middle" alt="sormi">Etusivulle</a><br><br>

<h1>Itsenäisyyden jälkeinen lippukeskustelu 1917-20</h1>

<figure style="float: right">
    <img src="muut/bock2.jpg" style="height: 310px" alt="bock laivat">
    <figcaption style="font-style: italic; margin-left: 30px">Bock, A. Jääkärien tulo Vaasaan 1918. Vaasan sotaveteraanimuseo.</figcaption>
</figure>

<nav> Sisältö:
    <ul>
        <li><a href="#31">Vuoden 1917 lippukomitea</a></li>
        <li><a href="#32">Ensimmäinen lakiesitys</a></li>
        <li><a href="#33">Ulkoasiainvaliokunnan väliaikainen lippu</a></li>
        <li><a href="#34">Eduskunnan lippukeskustelu sisällissodan jälkeen</a></li>
        <ul>
            <li><a href="#331">Estlanderin ehdotus</a></li>
            <li><a href="#332">Kompromissiehdotuksia</a></li>
            <li><a href="#333">Gallen-Kallelan kannanotto</a></li>
        </ul>
        <li><a href="#35">Siniristilippu 1918, 1920 ja 1978</a></li>
        <li><a href="#36">Muita ehdotuksia vuosilta 1917-19</a></li>
        <ul>
            <li><a href="#334">Insinööri Nybergin ehdotus</a></li>
            <li><a href="#335">Helsingin suomalaisen seuran ehdotus</a></li>
            <li><a href="#336">Varatuomari Jänteen ehdotus</a></li>
            <li><a href="#337">Suomen laivapäällystöliiton lippukeskustelua</a></li>
            <li><a href="#338">Suomen Taiteilijaseuran ehdotus</a></li>
            <li><a href="#339">Varatuomari Penkeren ehdotus</a></li>
            <li><a href="#340">Vapaaherra Wreden ehdotus</a></li>
            <li><a href="#341">Eric O. W. Ehrströmin ehdotus</a></li>
        </ul>
    </ul>
</nav>

<section>
    <p>
        Helmikuun vallankumous vuonna 1917 merkitsi Venäjällä valtaa pitävän keisarillisen hallinnon loppua.
        Vallankumouksen tuulet puhalsivat myös suuriruhtinaskuntaan, missä tapahtunutta juhlittiin laajasti sekä
        vasemmiston että kansallismielisten kesken. Sortokausien aikana pannaan joutuneet leijonaliput kaivettiin nyt
        esille. Mutta vaikka helmikuun vallankumous toi mukanaan lupaavan alun, itsenäistymisen tie Suomessa ei ollut
        suoraviivainen eikä helppo. Alkuperäinen yhteishenki ja yhtenäisyys, joka oli hallinnut kansan keskuudessa
        vallankumouksen jälkeen, alkoi nopeasti murtua. Kiista itsenäisen Suomen lipusta jäi nopeasti toissijaiseksi
        kun erimielisyydet Suomen tulevaisuudesta siirtyivät pois
        rauhanomaisista keinoista.
    </p>
</section>

<hr>

<section>
    <h2 id="31">Vuoden 1917 lippukomitea</h2>

    <p>
        Suomen itsenäisyysjulistuksen ollessa vielä tekeillä, senaatti päätti 04.12.1917 asettaa lippukomitean valmistamaan
        ehdotusta Suomen kansallis- ja sotalipuksi. Komitea koostui kauppaneuvos Lars Krogiuksesta, arkkitehti Eliel Saarisesta
        ja fil. tri. U.T. Sireliuksesta. Valtiolipuksi komitea päätyi ehdottamaan punaista leijonalippua ja kauppalipuksi
        yksinkertaisempaa punakeltaista ristilippua. Jotta kauppalippu erottuisi merellä Tanskan lipusta, komitea lisäsi yhdeksän
        valkoista ruusua ylempään sisänurkkaan.
    </p>

    <img src="img/1918_komitea_valtio.jpg" style="height: 250px" alt="Lippukomitean Valtiolippu">
    <img src="img/1918_komitea_kauppa.jpg" style="height: 250px" alt="Lippukomitean Kauppalippu">

    <p> Komitea perusteli esitystään seuraavanlaisesti:</p>

    <p class="lainaus">
        » Valtiolipuksi on komitea heraldiikkaan nojaten ehdottanut kokonaan karmiinisinoberipunaista vaatetta,
        jonka keskellä on tankoa vastaan kääntyvä Suomen vaakunan leijona kullankeltaisin ja valkoisin värein. <br><br>
        Leijonalippu ei kuitenkaan vaikean tekotapansa vuoksi sovi kauppalipuksi, koska on välttämätöntä merenkulussa,
        että lippu on siksi yksinkertainen, että sen voi laivassa valmistaa, jos se on myrskyssä repeytynyt tai ehkä
        kokonaan turmeltunut. <br><br> Merenkulku- ja kauppalipuksi on komitea sentähden, omaksuen Skandinavian maitten
        ristilippumuodon ehdottanut lipun, jonka pohjaväri olisi punainen ja risti keltainen. Mutta jotta se selvästi
        eroaisi Tanskan kauppalipusta ja eräästä kansainvälisestä signaalilipusta, ehdottaa komitea, että Suomen
        kauppalippuun, joka olisi punainen, keltaisen pystyristin neljän suorakaiteeseen jakama vaate, tangonpuoleiseen
        ylimmäiseen suorakaiteeseen pantaisiin Suomen vaakunan yhdeksän vaikosta ruusua. <br><br> Sekä valtio- että
        kauppalipun mittasuhteet on ehdotettu samoiksi: leveys seitsemäntoista yksikkömittaa ja pituus kaksikymmentäkuusi
        yksikkömittaa. »
        <a href="https://digi.kansalliskirjasto.fi/aikakausi/binding/1357387?page=108">[lähde]</a>
    </p>

</section>
<hr>
<section>

    <h2 id="32">Ensimmäinen lakiesitys</h2>

    <p>
        Komitean ehdotusta käsiteltiin senaatissa 21.12.1917. Leijonalippu päätettiin hyväksyä, mutta kauppalippu
        muutettiin Senaattori Alexander Freyn ehdotuksen mukaisesti. Valkoiset ruusut poistettiin ja keltaristi
        reunustettiin sinisellä ja valkoisella raidalla. Kauppalipun ja leijonalipun mitat olisivat edelleen 26x17 yksikköä.
        Kauppalipun suorakulmioiden korkeus olisi 6,5 yksikköä ja sisempien leveys 8 sekä ulompien 14. Keltaisen ristin
        leveys olisi 2,5, sinisen 0,4 ja valkoisen 0,35.
        <a href="https://digi.kansalliskirjasto.fi/sanomalehti/binding/1344294?&page=1">[lähde]</a>
    </p>

    <img src="img/1918_frey.jpg" style="height: 250px" alt="Senaattori Freyn ehdotus">

    <p>
        Hallitus perusteli lakiehdotustaan:
    </p>

    <p class="lainaus">
        » Asiasta Senaatissa käsiteltäessä on johduttu sellaiseen tulokseen, että Eduskunnan hyväksyttäväksi esitetään:
        että edellämainittu komitean ehdottama n. s. leijonalippu säädetään erikoiseksi Suomen valtiolipuksi, jonka
        käyttämisestä hallitus antaa tarkempia määräyksiä; että merenkulku- ja kauppalipuksi määrätään kummankin
        edellämainitun väriyhdistelmän kannattajain mielipiteitten tukema ristilippu, jonka punaisella pohjalla on
        sinivalkoisen raidan reunustama kullankeltainen pystyristi. Näin muodostettu lippu on muitten maitten lipuista
        selvästi eroava, Suomen kansalle rakkaaksi käyneet vaakunavärit soinnukkaasti yhdistävä lippu. »
        <a href="https://digi.kansalliskirjasto.fi/aikakausi/binding/1357387?page=109&ocr=true">[lähde]</a>
    </p>
    <p>
        Senaatissa esitettiin myös muita vaihtoehtoja kauppalipuksi. Senaattori Louhivuori ehdotti kauppalipuksi
        siniristiä valkoisella taustalla, jossa leijonavaakuna sijoitettaisiin ylempään sisänurkkaan. Senaattori
        Pehkonen vuorostaan olisi muuttanut komitean ehdotusta vaihtamalla ruusujen taustan siniseksi.
        <a href="lahde.html">[Kajanti 1983:430]</a>
    </p>

    <img src="img/1918_louhivuori.jpg" style="height: 250px" alt="Senaattori Louhivuoren ehdotus">
    <img src="img/1918_pehkonen.jpg" style="height: 250px" alt="Senaattori Pehkosen ehdotus">



</section>
<hr>
<section>

    <h2 id="33">Ulkoasiainvaliokunnan väliaikainen lippu</h2>

    <p>
        Eduskunnan ulkoasiainvaliokunta otti senaatin esityksen käsittelyyn, mutta valiokunta ei päässyt ratkaisuun
        lain hyväksymisestä. Leijonalipusta oltiin montaa mieltä ja etenkin kauppalippua pidettiin huonona. Sen
        sijaan valiokunta päätti 26.01.1918 suosittaa kilpailua johon kutsuttaisiin taitelijoita suunnittelemaan
        lippuluonnoksia. Valiokunta päätti lisäksi esittää että siihen asti kunnes uudesta lipusta on päätetty,
        tuli väliaikaisena lippuna käyttää kaksiraitaista sinivalkoista lippua.
    </p>

    <p class="lainaus">
        » Suomen lippuna kuluvan vuoden toukokuun 1 päivään asti on käytettävä sinivalkoinen vaate, jonka pituus
        on 26 yksikkömittaa ja leveys 17 yksikkömittaa ja joka on kokoonpantu kahdesta samankokoisesta suorakaiteen
        muotoisesta kankaasta, sininen ylempänä, valkoinen alempana".
        <a href="https://digi.kansalliskirjasto.fi/aikakausi/binding/499997?&page=25">[lähde]</a>
    </p>
    <img src="img/1918_valiokunta.jpg" style="height: 250px" alt="Valiokunnan väliaikainen lippu">

    <p>
        Valiokunnan väliaikainen lippu ei kuitenkaan koskaan ollut laajemmassa käytössä ja kilpailuakaan ei järjestetty.
        Sisällissodan taistelut alkoivat seuraavina päivinä ja lippuasian käsittely eduskunnassa pysähtyi. Siirryttyään
        Vaasaan sodan ajaksi, senaatti päätti 27.02.1918 kuitenkin hyväksyä alkuperäisen lakiesityksen jolloin leijonalippu
        ja Freyn ehdottama kauppalippu saivat virallisen aseman valkoisessa Suomessa
        <a href="https://digi.kansalliskirjasto.fi/teos/binding/2139122?&page=18">[lähde]</a>.
    </p>

</section>
<hr>
<section>

    <h2 id="34">Eduskunnan lippukeskustelu sisällissodan jälkeen</h2>

    <p>
        Sisällissodan päättymisen jälkeen lippukysymys nousi jälleen keskustelun keskiöön eduskunnassa. Punakeltaisten
        ja sinivalkoisten värien välillä käytävä keskustelu jatkui, mutta sodan tuomat jännitteet kasvattivat kiistan
        voimakkuutta entisestään. Aiemmin punakeltaisia värejä oli vastustettu niiden skandinavistisen luonteen vuoksi,
        mutta nyt nuorsuomalaiset, maalaisliittolaiset ja suojeluskuntalaiset vastustivat punaista väriä
        myös äskettäisen punakapinan vuoksi. Maalaisliiton perustaja Santeri Alkio sanoi:
    </p>

    <p class="lainaus">
        » Joka tapauksessa minä panen erittäin merkitystä siihen, että kun me nyt virallisesti vahvistamme ensi kerran
        Suomen lipun, olisi veristä pilkkaa ottaa Suomen lipuksi punainen silloin kun kerran Suomessa on täytynyt
        punainen kapina kukistaa valkoisen merkeissä. »
        <a href="https://digi.kansalliskirjasto.fi/aikakausi/binding/1357354?page=70">[lähde]</a>
    </p>

    <p>Nuorsuomalaisten edustaja Ahmavaara oli samaa mieltä:</p>

    <p class="lainaus">
        » Minun täytyy sanoa, että kun täällä pimeänä aikana, jolloin ryövärivalta vallitsi pääkaupungissa, näki punaista
        lippua, niin kyllä se vei kaikki sympatiat sen puolelta, ja kun täällä pääsivät ihmiset valtaan ja loppui tuo
        ryövärivalta ja senaatin katolle kohotettiin punainen leijonalippu, niin kyllä oli ikävää nähdä sitä. Moni
        huokaisi, ettei väri muuttunutkaan, vaikka valta tuli jälleen sivistyneiden ihmisten käsiin. »
        <a href="https://digi.kansalliskirjasto.fi/aikakausi/binding/1357354?page=72">[lähde]</a>
    </p>

    <p>
        Ruotsalaiset kansanedustajat edelleen kuitenkin seisoivat leijonalipun ja punakeltaisen ristilipun takana.
        Punakaartin punaliput eivät heidän mielissään olleet tahranneet Ruotsin vallan aikaisia värejä ja pohjoismainen
        yhteys oli nuorelle Suomelle elintärkeä. Edustaja Schybergson vastasi punaista väriä vastustaville:
    </p>

    <p class="lainaus">
        » En sano mitään niille, jotka ovat aina pitäneet kiinni sinisestä ja valkoisesta. Se on, kuten jäsen Hedberg
        sanoi, makuasia, josta ei voi kiistellä. Minusta tuntuu kuitenkin oudolta, että niin monet niistä, jotka aiemmin
        kannattivat punaista väriä, ovat nyt hylänneet sen viime kuukausien tapahtumien seurauksena. Ne saattoivat olla
        kuinka kauheita tahansa, mutta se ei tarkoita, että punaisesta väristä voitaisiin luopua. Voimme pitää sen, ja
        se pysyy kauniina. Jos kuitenkin haluamme tulla täysin valkoisiksi ja viattomiksi ja värittömiksi, meidän on
        poistettava punainen matto, jolla istumme, ja sitten meidän on mentävä vielä pidemmälle, niin että esimerkiksi
        vakuutusyhtiö Kullervo muuttaa nimensä niin, ettei se muistuta Kullervo Manneria. Näitä vertailuja voisi tehdä
        loputtomiin.  »
        <a href="https://digi.kansalliskirjasto.fi/aikakausi/binding/1357354?page=69">[lähde]</a>
    </p>

    <p>Maalaisliiton Juutilainen huomautti että sinivalkoinen ristilippu oli jo itsessään kompromissi:</p>

    <p class="lainaus">
        » Huomautan kuitenkin, että lippuehdotus on sovittelun tulos jo siinäkin suhteessa, että se on ristilippu, kun
       käytännössä täällä on ollut toisenlainen sini-valikoinen lippu. Se seikka jo kyllin osoittaa meidän yhteisyytemme
       Skandinavian maiden kanssa.»
        <a href="https://digi.kansalliskirjasto.fi/aikakausi/binding/1357354?page=72">[lähde]</a>
    </p>

    <h3 id="331" class="yksityiset">Estlander ehdotus</h3>
    <p>
        Edustaja Ernst Estlander puolusti leijonalippua ja ehdotti kauppalipuksi joko
        <a href="#32">Senaattori Pehkosen ehdotusta ennen sisällissotaa,</a><br> tai
        versiota jossa ylänurkkaan tulisi sinivalkoiset kentät.
    </p>

    <img src="img/1918_estlander.jpg" style="height: 250px" alt="Erlanderin ehdotus">

    <p class="lainaus">
        » Puolestani olen sitä mielipidettä, että n. s. leijonalippu, jossa on Suomen valkoinen ja värit,
        punainen ja keltainen, on säilytettävä valtiolippuna, koska se on jo vakiintunut vapaustaistelussamme
        aina vuodesta 1905 siihen saakka kun tämä lippu äsken nostettiin Viaporin harjalle. Puollan sitä
        myöskin sotalipuksi.<br><br> Mitä kauppalippuun tulee, ehdotan, että siihenkin otettaisiin vaakunavärit
        perusväreiksi. Nämä värit on jo otettu käytäntöön merenkulkulipussa ja soveltuvatkin siihen erittäin hyvin.
        Kuitenkin voisi niiden lisäksi myöskin valkoista ja sinistä ottaa jollain tavoin yhdistettyinä tähän lippuun,
        esimerkiksi sen ylempään, etupuoliseen kulmaan. Tällöin voisi ajatella sinistä alaa, jossa olisi vaakunassa
        esiintyvät 9 valkoista ruusua. Mutta voisi myöskin jakaa alan aivan yksinkertaisesti siniseen ja valkoiseen,
        mikä menettely ehkä olisi parempikin, koska tähtimäisille merkeille lipun alassa yleensä annetaan erikoinen
        merkitys, niitä kun käytetään ilmaisemaan valtioliittoon kuuluvien liittovaltioiden lukua. »
        <a href="lahde.html">[Kajanti 1983: 446-447]</a>
    </p>

    <h3 id="332" class="yksityiset">Kompromissiehdotuksia</h3>

    <p>
        Kompromissina heräsi ajatus siniristilipusta valkoisella pohjalla, johon punaiset ja keltaiset värit
        sijoitettaisiin jollain tavoin ylänurkkaan. Edustaja Kokko ehdotti suorakulmaisia kenttiä, jossa
        keltainen olisi ylimpänä ja punainen alimpana. Edustaja Ingman puolestaan esitti että värit olisi
        asetettava päinvastoin. K. J. Ståhlberg kritisoi suunnitelmia nurkan väreistä epäsymmetrisinä, ja
        ehdotti että keltainen ja punainen tulisi sen sijaan sijoittaa siniristin ympärille kuin "rantuina".
        Keskustelu jatkui perustuslakivaliokunnassa, missä pitkän väittelyn jälkeen edustajat päätyivät lopulta
        ratkaisuun, jossa keltainen ja punainen sijoitettaisiin nurkkaan kolmioiden muodossa.
        <a href="lahde.html">[Kajanti 1983: 433]</a>
    </p>

    <img src="img/1918_kokko.jpg" style="height: 250px" alt="Kokon ehdotus">
    <img src="img/1918_ingman.jpg" style="height: 250px" alt="Ingmanin ehdotus"><br>
    <img src="img/1918_stahlberg.jpg" style="height: 250px" alt="Ståhlbergin ehdotus">
    <img src="img/1918_perustuslakivaliokunta.jpg" style="height: 250px" alt="Valiokunnan kompromissiesitys">

    <h3 id="333" class="yksityiset">Gallen-Kallelan kannanotto</h3>
    <p id="gallen"></p>
    <p>
        Valiokunta päätti pyytää Akseli Gallen-Kallelaa suunnittelemaan lippuluonnosta käyttäen valiokunnan
        kolmiomallia pohjana. Gallen-Kallela oli tähän aikaan yleisesikunnassa töissä piirustuskonttorin
        päällikkönä suunnittelemassa univormuja, mitaleita ja joukko-osastojen lippuja puolustuslaitokselle.
        Hän kuitenkin piti valiokunnan sunnitelmaa "aivan hirveänä" ja kieltäytyi ottamasta vastaan kyseistä tehtävää.
        Gallen-Kallelan mielestä lipussa tuli käyttää vaakunan punakeltaisia värejä ja oli piirtänyt jo keväällä
        1918 kaksi luonnosta jossa punakeltaiset kaksoisristit asetettaisiin valkoiselle taustalle.
    </p>

    <figure>
        <img src="img/1918_gallen-kallela_1.jpg" style="height: 250px" alt="Gallen-Kallela 1">
        <img src="img/1918_gallen-kallela_2.jpg" style="height: 250px" alt="Gallen-Kallela 2">
        <figcaption style="margin-left: 30px; font-size: smaller; font-style: italic">
            Gallen-Kallela, A. ehdotus Suomen lipuksi. Historian kuvakokoelma, Museovirasto.
            <a href="https://www.finna.fi/Record/museovirasto.BFB21EE392D3878AA0338E9BE0750EB1">[lähde]</a>
        </figcaption>
    </figure>

</section>
<hr>
<section>

    <h2 id="35">Siniristilippu 1918, 1920 ja 1978   </h2>

    <p>
        Gallen-Kallelan kieltäytyessä tehtävästä, hänen alaisensa Eero Snellman ja Bruno Tuukkanen päätyivät
        suunnittelemaan lippuluonnokset. Snellman ja Tuukkanen eivät myöskään pitäneet valiokunnan pyyntöä
        onnistuneena, etenkin punakeltaisen ylänurkan osalta. Sen sijaan he jättivät ylänurkan valkoiseksi
        ja asettivat punakeltaiset värit valtiolipun ja sotalipun osalta siniristin keskelle leijonavaakunan
        muodossa. Merenkulku- ja kauppalippu jäi puhtaan sinivalkoiseksi.
    </p>

    <div class="kuvat">
        <figure>
            <img src="img/1918_kartonki_valtio_pieni.jpg" style="height: 200px" alt="Valtiolippu 1918">
            <figcaption class="kuvateksti">
                A.B. Öflund & Pettersson O.Y., p. Suomen valtiolippu.
                <a href="https://finna.fi/Record/museovirasto.096C0391E0220A27302E71D4F28EFC3D">[lähde]</a>
            </figcaption>
        </figure>
        <figure>
            <img src="img/1918_kartonki_kauppa_pieni.jpg" style="margin-left: -60px; height: 200px" alt="Kauppalippu 1918">
            <figcaption class="kuvateksti" style="margin-left: -60px;">
                A.B. Öflund & Pettersson O.Y., p. Suomen kauppa- ja merenkulkulippu 1918. Historian kuvakokoelma, Museovirasto
                <a href="https://finna.fi/Record/museovirasto.4463C9E24F9435A0ED6C25CCA5B7117B">[lähde]</a>
            </figcaption>
        </figure>
        <figure>
            <img src="img/1918_kartonki_sota_pieni.png" style="margin-left: -60px; height: 200px;" alt="Sotalippu 1918">
            <figcaption class="kuvateksti" style="margin-left: -60px;">
                A.B. Öflund & Pettersson O.Y., p. Suomen Sotalippu.
                <a href="https://finna.fi/Record/museovirasto.17A4AA30B128DBD3E777DF226C2A7D9A">[lähde]</a>
            </figcaption>
        </figure>
    </div>

    <p>
    Perustuslakivaliokunta hyväksyi Snellmanin ja Tuukkasen luonnokset ja laati lakitekstin perusteluineen:
    </p>

    <p class="lainaus">
        » Valiokunta ei ole voinut yhtyä Hallituksen esityksessä olevaan ehdotukseen, jonka mukaan Suomen lipun
        perusväreiksi tulisivat Suomen vaakunan värit, punainen ja. keltainen. Valkoista, ja sinistä on laajoissa
        osissa maata jo pitkät ajat pidetty kansallisväreinä. Siniseltä väriltä ei meillä myöskään puutu historiallisia
        juuria. Niinpä se on useitten maakuntavaakunain perusväri, ja eräissä niistä se esiintyy yhdistyneenä valkoiseen.
        Valkoisen merkeissä on punainen hirmuvalta äsken kukistettu ja Suomen vapaus saavutettu. Valiokunta on sentähden
        päättänyt Suomen lipun perusväreiksi ehdottaa valkoista ja sinistä. »
    <a href="https://digi.kansalliskirjasto.fi/aikakausi/binding/1357387?page=113">[lähde]</a>
    </p>

    <p>
        Valiokunnan ehdotus hyväksyttiin eduskunnassa 25.05.1918 ja laki Suomen lipusta vahvistettiin 29.05.1918.
        Lipun vaakunamalli tarkentui kun Eric O. W. Ehdströmin vaakunaesitys vahvistettiin 17.11.1919. Myöhemmin
        12.02.1920 eduskunnan n.k. Sinettikomitea muutti lipun vaakunan muotoa poistamalla vaakunan päältä kruunun
        sillä se ei koettu enää tasavaltalaiselle Suomelle sopivaksi. Samoin vaakunan kilven muotoa muutettiin
        nelikulmaisemmaksi jotta se olisi helpompi sommitella ristin keskelle.
    </p>

    <div class="kuvat">
        <figure>
            <img src="img/1920_kartonki_valtio_pieni.jpg" style="height: 200px;" alt="1920 Valtiolippu">
            <figcaption class="kuvateksti">
                A.B. Öflund & Pettersson O.Y., p. Suomen valtiolippu. <br> Historian kuvakokoelma, Museovirasto.
                <a href="https://finna.fi/Record/museovirasto.65D3031E67E363021751D7EBF214BDD0">[lähde]</a>
            </figcaption>
        </figure>

        <figure>
            <img src="img/1920_kartonki_sota_pieni.png" style="margin-left: -55px; height: 200px;" alt="1920 Sotalippu">
            <figcaption class="kuvateksti" style="margin-left: -55px">
                A.B. Öflund & Pettersson O.Y., p. Suomen sotalippu. <br> Historian kuvakokoelma, Museovirasto.
                <a href="https://finna.fi/Record/museovirasto.2861D3B6AA130F3276432A9C50A2F77B">[lähde]</a>
            </figcaption>
        </figure>

    </div>

    <p>
        Vuonna 1978 Suomen lippu sai tämänpäiväisen muotonsa. Lipun määritelmä tarkistettiin ja päivitettiin
        värien osalta uusien kansainvälisten standardien mukaisesti. Samalla vaakunaa muutettiin jälleen kerran.
        Kilvestä poistettiin pohjaan jäänyt pieni kieleke ja leijona päivitettiin Olof Erikssonin vuonna 1970
        piirtämään yksinkertaistettuun malliin.
    </p>

    <figure>
    <img src="img/1978_valtio.jpg" style="height: 200px" alt="1978 Valtiolippu">
    <img src="img/1978_sota.png" style="height: 200px" alt="1978 Sotaliippu">
        <figcaption style="margin-left: 30px; font-size: smaller; font-style: italic">
            Suomen lippu ja vaakuna. Historian kuvakokoelma, Museovirasto.
            <a href="https://www.finna.fi/Record/museovirasto.7496C9C2B81DB74DF21CC93309ADBD00">[lähde]</a>
        </figcaption>
    <img src="img/1978_kansallis.jpg" style="height: 200px" alt="1978 Kansallislippu">
    </figure>

</section>
<hr>
<section>

    <h2 id="36">Muita ehdotuksia vuosilta 1917-19</h2>

    <p>
        Samaan aikaan kun lipusta väiteltiin eduskunnassa, käytiin lehdistössä myös asian tiimoilta vilkasta keskustelua.
        Lippuehdotuksia oli taas tarjolla sekä yksityishenkilöiltä, lehdiltä että erinäisiltä seuroilta. Mielipiteet
        jakautuivat edelleen punakeltaisten ja sinivalkoisten värien, leijonalipun ja ristilipun kannattajiin.
    </p>

    <h3 id="334" class="yksityiset">Insinööri Nybergin ehdotus</h3>

    <p>
        Insinööri Hugo Nyberg Joensuusta lähetti 09.12.1917 lippukomitean Uuno Sireliukselle ehdotuksen Suomen lipuksi.
        Kauppalippu tuli ympäröidä joka reunalta valkoisella reunuksella. Postilippuun tulisi postitorvi sopivaan kohtaan
        ja tullilippuun merkuriuksen sauva.
        <a href="lahde.html">[Kajanti 1983: 420]</a>
    </p>

    <img src="img/1917_nyberg.jpg" style="height: 250px;" alt="Nybergin lippu">

    <h3 id="335" class="yksityiset">Helsingin suomalaisen seuran ehdotus</h3>

    <p>
        Helsingin suomalainen seura antoi eduskunnalle 15.12.1917 ehdotuksen Suomen lipuksi.
        <a href="lahde.html">[Kajanti 1983: 418]</a>
    </p>

    <img src="img/1917_helsingin_suomalainen_seura.jpg" style="height: 250px" alt="Helsingin suomalainen seura">

    <h3 id="336" class="yksityiset">Varatuomari Jänteen ehdotus</h3>

    <p>Varatuomari K. Jänteen ehdotus tammikuulta 1918. <a href="lahde.html">[Kajanti 1983: 423]</a></p>

    <img src="img/1918_janne.jpg" alt="K. Jänne" style="height: 250px;">

    <h3 id="337" class="yksityiset">Suomen laivapäällystöliiton lippukeskustelua</h3>

    <p>
        Laivapäällystöliitto kävi aktiivista keskustelua Suomen lipusta -  etenkin kauppalipusta - vuosina 1917-18.
        Suomen merenkulun aikakausilehdessä 12/1917 oli painettu liittohallinnon kirjelmä merenkuluntarkastajalle asiasta:
    </p>

    <p class="lainaus">
        » Suomen Laivapäällystöliiton hallinto on merenkuluntarkastajalle vapaaherra Gustaf Wredelle lähettänyt seuraavan
        kirjelmän: Koska Suomen riippumattomuusjulistuksen johdosta on odotettavissa oman kauppalipun käytäntöön ottaminen
        uskaltaa Suomen Laivapäällystöliiton hallitus pyytää että Te, Herra Parooni, asiaa ratkaistaessa asianomaisille
        esittäisitte mainitun liiton Turun paikallisyhdistyksen mielipiteen tulevasta kauppalipustamme, jota mielipidettä
        kannattaa runsaslukuisesti edustettu aktiivisessa meripalveluksessa oleva laivapäällystö. <br>
        (...) <br>
        Sellainen lippu, jossa olisi punaisella pohjalla keltainen risti kapean sinisen nauhan ympäröimänä — sommittelultaan
        siis Norjan kauppalipun kaltainen — on herättänyt suurta mielenkiintoa. Tämä lippu myöskin liittyisi Skandinavian
        maiden lippuihin — ja sitä kai useimmat toivovat —ja sininen nauha tekisi että se helposti voitaisiin eroittaa
        Tanskan lipusta. Kannattajia on myöskin lipulla, jossa on punaisella pohjalla keltainen risti, mutta koska
        keltaväri vaalenee, voitaisiin se sekoittaa Tanskan lippuun. Viimemainitusta syystä kernaimmin yhtyisimme
        kannattamaan lippua, jossa on tuo kapea sininen nauha. »
        <a href="https://digi.kansalliskirjasto.fi/aikakausi/binding/894907?&page=12">[lähde]</a>
    </p>

    <img src="img/1918_laivapaallystoliitto_6.jpg" style="height: 250px" alt="hallinto">

    <p>Lehdessä 1/1918 mainitaan:</p>
    <p class="lainaus">
        » Lippukysymys oli käsiteltävänä joulukuun 14 p:nä Ahvenanmaalla asuvien Suomen Laivapäällystöliiton jäsenten
        kokouksessa, jossa päätettiin lausua toivomuksena, että Suomella tasavaltana pitäisi olla ainoastaan yksi lippu,
        jonka muodostaisi keltainen risti punaisella pohjalla sekä keltaisen ristin sisässä kapea punainen risti.Suomen
        Laivapäällystöliiton Viipurin paikallisyhdistyksen kokouksessa joulukuun 20 p:nä hyväksyttiin yksimielisesti
        paikkakunnan Laivapäällystöyhdistyksen ehdotus kauppalipuksi, jonka ehdotuksen mukaan lipussa olisi valkoisella
        pohjalla sininen risti sekä ylemmässä sisäneliössä yhdeksän sinistä tähteä. <br><br> Muuan Koivistolla asuva
        merikapteeni ehdottaa kansallis- ja kauppalipuksi lip-pua, jonka muodostaisi viisi sinistä ja neljä valkoista
        vaakasuoraa raitaa, siten järjestettynä, että molemmat äärimmäiset olisivat sinisiä. Ylemmässä sisäkulmassa
        olisi punaisella pohjalla kahdeksan keltaista tähteä. Erään kuopiolaisen mielestä lippukysymys saisi paraimman
        ratkaisunsa, jos lipussa olisi keltaisella pohjalla sininen risti. <br><br> Muitakin ehdotuksia on tehty, kuten
        punainen risti keltaisella pohjalla ja valkoinen risti sinisellä pohjalla j. n. e. Suomen Laivapäällystöliiton
        ylimääräisessä yleisessä kokouksessa joulukuun 29 p:nä yhtyi läsnäolleista enemmistö n. k. lippukomitean
        laatimaan ehdotukseen kauppalipuksi.
        <a href="https://digi.kansalliskirjasto.fi/aikakausi/binding/894910?page=14">[lähde]</a>
    </p>

    <img src="img/1918_laivapaallystoliitto_1.jpg" style="height: 250px" alt="liitto1">
    <img src="img/1918_laivapaallystoliitto_2.jpg" style="height: 250px" alt="liitto2">
    <img src="img/1918_laivapaallystoliitto_4.jpg" style="height: 250px" alt="liitto4">
    <img src="img/1918_laivapaallystoliitto_3.jpg" style="height: 250px" alt="liitto3">

    <h3 id="338" class="yksityiset">Suomen Taiteilijaseuran ehdotus</h3>
    <p>
        Suomen Taiteilijaseuran lippukomitean puheenjohtaja Heikki Tandfelt esitti seuran ehdotuksen kauppalipuksi
        Työmies-lehdessä nro. 14, 16.01.1918. Pääehdotus oli senaatin lippukomitean kauppalipun muunnos, jossa valkoiset
        ruusut vaihdettiin valkoisiin reunoihin keltaristin ympärille. Vaihtoehtona seura myös esitti puhdasta
        punakelta-ristilippua.
    </p>
    <img src="img/1918_taiteilijaseura_2.jpg" style="height: 250px" alt="Suomen Taiteilijaseuran pääehdotus">
    <img src="img/1918_taiteilijaseura_1.jpg" style="height: 250px;" alt="Suomen Taiteilijaseuran toinen ehdotus">

    <p class="lainaus">
        » Mitä ensinnäkin siniwalkoiseen lippuun tulee, ei allekirjoittanut ole tawannut ainoatakaan taiteilijaa -
        arkkitehtiä, maalaria, kuwanweistäjää tai koristetaieilijaa - joka olisi sitä kannattanut. Siniwalkoinen on
        köyhin ja kylmin ajateltawista wäriyhtymistä, mistä tosiasiasta jo on huomauttanut Goethe, ensimmäinen
        värisointuteorian laatija.<br><br> Hallituksen ehdottama siniwalkoinen-punakeltainen kompromissilippu on
        yleisesti katsottu sangen epäonnistuneeksi. Se ei ole kaunis. Se on korea kuin lastenkamarilippu ja
        kirjawa kuin sirkusilmoitus. On ylimalkaan mahdotonta edullisesti sowittaa yhteen lippuwäreja sininen,
        walkoinen, punainen ja keltainen. Sitäwastoin on waltion lippukomitean ehdottama punakeltainen ristilippu,
        ylemmässä sisäalassa olevine waakunaruusuineen, saanut lukuisasti kannattajia taiteilijain keskuudessa.
        Ainoastaan siihen ajatellut ruusut ovat herättäneet wastalauseita.<br><br> Tämän wuoksi on Taiteilijaseuran
        lippukomitea omasta puolestaan kannattanut lippua, jossa waakunaruusujen walkea wäri on somistettu kapeaksi
        reunustaksi keltaisen ristin ympärille. Walkoinen esiintyy siten kieltämättä hywin edullisesti punaisen ja keltaisen
        wäliwärina. Ja tämä sowitelma on heraldisesti oikea. Mutta kun sitä wastaan saattaa syyllä huomauttaa, että walkeat
        reunustat, katsottuina pitkän matkan päästä, lisääwät Suomen lipun yhdennäköisyyttä Tanskan lipun kanssa, on myöskin
        ajateltu, että ne tämän wuoksi woitaisiin jättää pois. Näin ollen saisimme yksinkertaisen ristilipun, jossa olisi
        waakunamme pääwärit. »
        <a href="https://digi.kansalliskirjasto.fi/sanomalehti/binding/1190640?page=7">[lähde]</a>
    </p>
    <br>
    <h3 id="339" class="yksityiset"> Varatuomari Penkeren ehdotus</h3>

    <p>
        Varatuomari J. Penger ehdotti 18.05.1918 kansallis- ja kauppalipuksi valko-sini-keltalippua.
        Sotalipun pohjaksi tulisi leijonalippu ja kansallislippu sijoitettaisiin ylempään sisänurkkaan.
        <a href="lahde.html">[Kajanti 1983: 420]</a>
    </p>

    <img src="img/1918_penger_valtio.JPG" style="height: 250px" alt="Penger Valtiolippu">
    <img src="img/1918_penger_sota.JPG" style="height: 250px" alt="Penger Sotalippu">

    <h3 id="340" class="yksityiset">Vapaaherra Wreden lippuehdotus</h3>

    <p>
        Luotsi- ja majakkalaitoksen pääjohtaja Gustaf Oskar Axel Wreden ehdotus valtio- ja kauppalipuksi.
        <a href="lahde.html">[Kajanti 1983: 419]</a>
    </p>

    <img src="img/1918_wrede.png" style="height: 250px" alt="Wreden valtiolippu">
    <img src="img/1918_wrede_kauppa.jpg" style="height: 250px" alt="Wreden kauppalippu">

    <h3 id="341" class="yksityiset">Eric O. W. Ehströmin luonnos</h3>

    <p>
        Työskennellessään vuonna 1919 n.k. sinettikomiteassa, taiteilija Eric O. W. Ehrström luonnosteli
        eri vaihtoehtoja vaakunan asettelemisesta ristin keskelle, joista yksi oli seuraavanlainen:
        <a href="lahde.html">[Kajanti 1983: 456]</a>
    </p>

    <img src="img/1919_ehstrom.jpg" style="height: 250px" alt="Eric O. W. Ehströmin luonnos">

    <hr>
</section>

<a href="#topsivu"><img src="muut/sormi2.png" style="height: 50px; vertical-align: middle" alt="sormiylos">Ylös</a>

<br><br>

</body>
</html>

