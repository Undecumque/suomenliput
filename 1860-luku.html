<!DOCTYPE html>
<html lang="en">


<head>
    <meta charset="UTF-8">
    <title>1862-1863</title>
    <link rel="stylesheet" href="css/tyyli.css">
</head>

<body>
    <a id="topsivu" href="index.html"> <img src="muut/sormi.png" style="height: 20px; vertical-align: middle" alt="sormi">Etusivulle</a><br><br>

    <h1>Ensimmäinen suuri lippukeskustelu</h1>

    <figure style="float: right">
        <img src="muut/aleksanteriII.jpg" style="width: 500px" alt="Aleksanteri II Senaatintorilla">
        <figcaption class="kuvateksti">Hårdh, C. Juhlakoristelua Ruotsalaisen teatterin edustalla Aleksanteri II:n
            <br> vierailua varten 28 heinäkuuta 1863. Helsingin kaupunginmuseo.</figcaption>
    </figure>

    <nav style="margin-right: 300px; margin-bottom: 40px"> Sisältö:
        <ul>
            <li><a href="#11">Fredrik Nylanderin ehdotus</a></li>
            <li><a href="#12">Marstrandin lippu</a></li>
            <li><a href="#13">Zacharias Topeliuksen ehdotukset</a></li>
            <li><a href="#14">Fredrika Runebergin muunnelma</a></li>
            <li><a href="#15">Carl Forsmanin ehdotukset</a></li>
            <li><a href="#16">Dagbladsflaggan</a></li>
            <li><a href="#17">Otto Donnerin ehdotus</a></li>
            <li><a href="#18">Helsingin Uutisten ehdotukset</a></li>
            <li><a href="#19">Tapion ehdotus</a> </li>
            <li><a href="#20">Maamieslippu</a></li>
            <li><a href="#21">Muita ehdotuksia</a></li>
            <ul>
                <li><a href="#221">Viipurilainen lippu</a></li>
                <li><a href="#222">Ahvenanmaalta & Oulusta</a></li>
                <li><a href="#223">Kuopion lipputilaisuus</a></li>
                <li><a href="#224">Helsingfors Dagbladissa mainitut</a></li>
            </ul>
        </ul>
    </nav>

    <section>

    <p>
        Suomessa virisi 1860-luvulla keskustelu omasta suomalaisesta lipusta. Tuohon aikaan kansallisessa ilmapiirissä
        vallitsi vahva toiveikkuus, ja ihmiset alkoivat pohtia, miksi Suomen tulisi omistaa oma raha, oma kieli ja omat
        valtiopäivät, mutta ei myös omaa lippua. <br><br> Kansallismielisten aktivistien lisäksi myös suomalaiset laivanvarustajapiirit olivat
        erityisen aktiivisia tässä keskustelussa. He kannattivat oman, Venäjän ulkopolitiikasta riippumattoman kauppalipun
        käyttöönottoa. Taustalla oli äskeisen Krimin sodan aikainen Venäjän lipun alla purjehtineiden suomalaisten
        kauppalaivojen hävitys Iso-Britannian toimesta.<br><br>Vuoden 1863 valtiopäivillä aatelissääty toi esiin kysymyksen
        suuririhtunaskunnan omasta kauppalipusta. Aateliset toivoivat, että asia tuotaisiin Keisari Aleksanteri II:n
        käsiteltäväksi hänen vieraillessaan Helsingissä. Aatelissäädyn puheenjohtaja, maamarsalkka Nordenstam,
        kuitenkin torppasi aiheen käsittelyn vedoten siihen, ettei suuriruhtinaskunnan perustuslaissa ollut mainintaa omasta
        lipusta. Julkinen keskustelu lipusta hyytyi tähän, mutta yksityiset tahot jatkoivat kuitenkin epävirallisten
        lippujen käyttöä tämän jälkeenkin. Erimuotoisia punakeltaisia ja sinivalkoisia lippuja käytettiin huviloissa,
        maatalousnäyttelyissä ja muissa juhlatapahtumissa Venäjän virallisen lipun rinnalla.
    </p>

    </section>
    <hr>
    <section>

    <h2 id="11">Fredrik Nylanderin ehdotus</h2>

    <p>
        Julkisen keskustelun Suomen tulevasta lipusta aloitti Oulun kaupunginlääkäri Fredrik Nylander
        Oulun Wiikko-Sanomissa 12.07.1862. Hänen ehdotuksensa valtiolipuksi
        oli punainen lippu jonka keskellä oli taidemaalari Elias Brennerin (1647-1717) vaakunamallin
        mukainen Suomen leijona. Kauppalipuksi hän ehdotti neliruutuista mallia.
    </p>

    <img src="img/1862_nylander_valtio.jpg" style="height: 250px" alt="Nylander Valtiolippu">
    <img src="img/1862_nylander_kauppa.jpg" style="height: 250px" alt="Nylander Kauppalippu">

     <p class="lainaus">
      » Suomenmaan vaakunan tunnemme kaikki. Se on yhdessä etukäpälässä pystöä miekkaa ja toisessa alaspäin olevaa sapelia
         pitävä ja sen päällä seisova jalopeura, jonka ympärillä ovat ruusut, punaisella pohjalla. Varsinaisen Suomen eli
         nykyisen Turun ja Porin läänin vaakunassa oli myös punainen ja osittain hopeankarvainen pohja. Siitä luulisi että
         Suomen valtio-lipun pitäisi oleman punaisen ja sen keskellä Suomen jalopeuran kuvan ja mitä muuta siihen mahtanee
         kuulua.<br><br>Kauppa-lipulla on eri laita, koska koristukset ja kuvat siinä ovat sopimattomat sekä liikanaiset;
         ja varmaan osittain siitäki syystä monet valtiot sitä ovat eroittaneet valtio-ja sota-lippu väreistään.
         Näin Venäjällä on Hollannin kauppa-lippu sillä muutoksella vaan, että värit ovat toisella lailla järjestyt.
         Venäjän keisari Pietari I toimitti tämän lipun. Suomelle siis olisi myös vaali tässä kohdassa vapaa, mutta tuntuu
         se kuitenkin luonnollisemmalta, että valtion värit tässäki lipussa käytetään niinkuin useammassa valtakunnassa on
         tehty; vaan mitkä namat tarkkaan ovat, on vaikea esitellä. Punainen väri on epäilemättä siihen kuuluva, hopea myös
         tuntuu siltä, koskea se hohtaa Suomen vaakunassa, olkoon siis mielestämme Suomen tulvainen kauppa-lippu punainen ja
         hopeainen eli valkea, ja nämät värit siihen sillä tavalla asetetut, että kaksi eriväristä neliöä pantaisiin
         vieretysten ja koko lippu tulisi tehdyksi ainoastaan neljästä väri-osasta, jotka olisivat ristissä. »
         <a href="https://digi.kansalliskirjasto.fi/sanomalehti/binding/411028?page=1" target=”_blank”>[lähde]</a>
     </p>

    </section>
    <hr>
    <section>

    <h2 id="12">Marstrandin lippu</h2>

    <p>
        Topelius osallistui tuttaviensa kanssa vuonna 1862 purjehduskilpailuun Ruotsin Marstrandissa, jossa seurue loi
        kilpailua varten Suomea edustavan lipun. Kirjailijan vaimo Emelie Topelius tiettävästi ompeli kyseisen lipun.
    </p>

    <img src="img/1862_marstrand.jpg" alt="Marstrandin lippu" style="height: 250px;">

    <p>
        Uuden lipun innoittamana Topelius kirjoitti runon joka ylisti Suomen lippua sinisenä ja valkoisena. Kun keskustelu
        Suomen lipusta alkoi seuraavana vuonna lehdistössä, Topelius lähetti runonsa julkaistavaksi Helsingfors Tidningar
        -lehteen 15.06.1863. Runon liitteenä hän kertoi Marstrandin edellisvuotisesta liputuksesta:
    </p>

    <p class="lainaus">
        » Syy kyseiselle lippurunolle oli seuraavanlainen. Marstrandin lukuisista suomalaisista muodostettiin viime kesänä
        purjehdusseura, joka rakensi kunnioitettavan veneen ja otti ruorimieheksi ja luotsiksi Marstrandin vanhimman
        purjehtijan, ukko Fägerstenin. Nyt olivat kaikki Marstrandin purjeet valmiina suureen kilpailuun, ja sinikeltainen
        Ruotsin lippu alkoi heilua mitä juhlavimmin kaikissa mastoissa. Suomalaisella veneellä olisi tietysti oleva Suomen
        lippu, mutta mikä, se oli kysymys. Miltä Suomen lippu itse asiassa näytti? <br><br>
        "Ylimääräiset valtiopäivät" pohtivat tätä kysymystä ja päättivät yksimielisesti, että Suomen lipun värit eivät voi
        olla muut kuin valkoinen ja sininen. Tämän muotoisissa valtiopäivissä päätökset tehdään nopeasti. Ajatus sai heti
        asianmukaisen hyväksynnän korkeimmalta taholta, nimittäin purjehdusseuran nuorilta naisilta, jotka ottivat asian
        innostuneesti omakseen. Ei kestänyt kauan, kun upea lippu, yläpuolisko valkoinen, alapuolisko sininen, oli nostettu
        suomalaisen veneen mastoon, ja jotta kaikki ihmettelyt sen kansallisuudesta saataisiin ratkaistua, sen yläkulmaan
        oli kirjailtu kruunattu suomalainen leijona kaikkine lisävarusteineen. »
        <a href="https://digi.kansalliskirjasto.fi/sanomalehti/binding/1113716?page=2" target=”_blank”>[lähde]</a>
    </p>

    </section>
    <hr>
    <section>

        <h2 id="13">Zacharias Topeliuksen ehdotukset</h2>

        <p>
            Topelius jatkoi purjehduskilpailun jälkeenkin lippuasiain parissa ja oli ensimmäinen joka julkisesti liputti
            sinivalkoisten värien puolesta. Vuoden 1863 aikana hän ehdotti useampaa eri mallia kyseisillä väreillä.
            Topelius kirjoitti  09.06.1863 puolustuspuheen sinivalkoisten värien puolesta Helsingfors Tidningar -lehdessä
            ”Undecumque”-nimimerkin alla:
        </p>

        <p class="lainaus">
            » Sallittakoon seuraavassa ehdotus lipun väreistä käsityksemme mukaan: Nuori kansa, joka astuu maailman
            parrasvaloihin kuin vielä kirjoittamaton lehti tulevaisuuden historiassa, voinee valkealla värillä parhaiten
            kuvata uutta asemaansa. Valkoinen on nuorten puku, kun he astuvat Herran pöytään vastatakseen sen jälkeen itse
            tekemisistään. Lippu konfirmoi Suomen merenkulun. Valkea on maamme väri satamamme sulkevien kuuden pakkaskuukauden
            aikana - kuten sanottu, Suomen lippu on luonnonvälttämättömyys.<br><br>Mutta siksi mukana on oltava toinenkin väri,
            joka kuvaa järviemme ja satamiemme vapautta, kun kaikki purjeet paisuvat ja kiitävät merille, nimittäin sininen.
            Pitäisikö meidän olla sokeita viitteellemme, joka tulee Suomen kartasta, joka on suurilta osin sininen sekä sisäpuolelta,
            että ulkopuolelta? Meren tyttärenä, josta se on noussut, ja josta kohoaminen edelleen jatkuu, Suomen on lipussaan
            käytettävä pohjoisten merien molempia värejä, valkoista ja sinistä, sulkevan jään ja avoimen veden värejä. Valkoinen
            ja sininen ovat myös niiden maiden värejä, joihin meidän historialliset muistomme liittyvät, mutta niihin ei sisälly,
            kuten punaiseen ja keltaiseen, hallitseva, vaan vapaa, ystävällismielinen, perinteinen merkitys. »
            <a href="https://digi.kansalliskirjasto.fi/sanomalehti/binding/1113711?page=2" target=”_blank”>[lähde]</a>
        </p>

        <p>
            Topelius kirjoitti 20.03.1863 päivätyssä kirjeessään Pietarsaarelaiselle merikapteeni P. G. Böckelmanille ehdotuksestaan Suomen
            kauppalipuksi. Hän liitti kirjeen loppuun <a href="https://litteraturbanken.se/f%C3%B6rfattare/Anonym/titlar/TopeliusHundra%C3%A5rsminne/sida/XXXV/faksimil" target=”_blank”>
            piirroksen</a> lipusta sekä ensimmäisen säkeen hänen "Finlands flagga" runostaan.
        </p>

        <p class="lainaus">
            » Kuulisin mielelläni herra kapteenin mielipiteen liitteenmukaisesta projektista Suomen kauppalipuksi jossa on
            pohjantähti keskellä. Tiedän että sillä on omat puutteensa, kuten vinoon leikatun kankaan nopeampi kuluminen,
            mutta olemme täällä monista vaihtoehdoista pitäneet tätä kuitenkin kauneimpana, ja Suomen värit ovat valkoinen ja sininen.»
            <a href="https://litteraturbanken.se/f%C3%B6rfattare/Anonym/titlar/TopeliusHundra%C3%A5rsminne/sida/289/faksimil" target=”_blank”>[lähde]</a>
        </p>

        <img src="img/1863_topelius_kirje.jpg" alt="Topeliuksen pääehdotus" style="height: 250px;">

        <p>
            Topelius jatkoi sinivalkoisten mallien esittämistä "Undecumque" -nimen
            alla kirjoituksessaan Helsingfors Tidningar -lehdessä 13.06.1863.
        </p>

        <p class="lainaus">
            » Mikäli valkoinen lippu sinisin kulmin, ja sen yli asetettuna vinosti kulkeva palkki jonka keskellä on valkoinen
            pohjantähti, kuten on aikaisemmin ehdotettu, on vaikea toteuttaa, tämä ei suinkaan ole ainoa tapa asettaa nämä värit
            vastakkain. Voidaan joko laittaa valkoinen latinalainen risti sinisen pohjan päälle, tai ylin puolikas valkoinen ja
            alempi sininen, tai myös valkoinen pohjantähti yksinään sinisen lipun päällä. Mikään näistä yhdistelmistä ei ole
            käytössä muilla kansakunnilla, eikä kenelläkään purjehtijalla ole vaikeuksia kevyessä tuulessa erottaa näitä kahta
            väriä toisistaan, kun taas Dagbladin lippu voidaan helposti sekoittaa Ruotsin unionilippuun. »
            <a href="https://digi.kansalliskirjasto.fi/sanomalehti/binding/1113715?page=2" target=”_blank”>[lähde]</a>
        </p>

        <img src="img/1863_undecumque1.jpg" alt="Undecumque 1" style="height: 250px;">
        <img src="img/1863_undecumque2.jpg" alt="Undecumque 2" style="height: 250px;">
        <img src="img/1863_undecumque3.jpg" alt="Undecumque 3" style="height: 250px;">

    </section>
    <hr>
    <section>

        <h2 id="14">Fredrika Runebergin muunnelma Topeliuksen lipusta</h2>

        <p>
            Fredrika Runeberg ehdotti kirjeessään 24.02.1863 Topeliukselle,
            että hänen lippuehdotuksen leikkaukset muutettaisiin vaakasuoriksi.
        </p>

        <img src="img/1863_fredrika.jpg" style="height: 250px;" alt="Fredrika Runebergin muutosehdotus">

        <p class="lainaus">
            » Hyvä Herra Professori<br><br>Sitten kun olimme ehtineet rauhoittua matkallamme, ajatukseni liikkuivat
            vilkkaasti Suomen lipussa. Nimittäkää sitä sitten vaikka ”naisten juoneksi”, ”räätälinviisaudeksi”, tai
            miten Herra Professori vain haluaa, mutta minun on kuitenkin sanottava, että mieleeni nousi epäily,
            olisiko tuo kaunis lippu oikein käytännöllinen. Reunat tulevat viistoon, ommeltaessa sitä on vaikeaa
            päärmätä, ja langat vetävät vinoon. Sen lisäksi lippu tulee liehumaan kankaan vinosuunnassa. Tämä tekee
            lipusta täysin toisenlaisen kuin lankasuoran ollessa kyseessä. Kostea tuuli vetää ehkä kaiken kasaan.
            Heti kotiin päästyäni minun täytyi yrittää kursia kokoon pieni lippu, se vahvisti ajatukseni oikeaksi.
            En aikonut ensin rohjeta esittää havaintoani kysymyksestä, joka on niin suuri, että ”mitä se naisille kuuluu”.
            Ja huomautukseni koskee kuitenkin vain ompelua, ja niissä asioissa meillä ompelijoilla on sentään oltava hivenen
            lahjoja. Suokaa siksi anteeksi, että uskallan esittää epäilyni. Olisin iloinen, jos asiantuntijat pitäisivät sitä
            epäoikeudenmukaisena ja tarpeettomana, sillä ehdotettu lippu on totisesti kaunis.<br><br>(...)<br><br>Otan itselleni
            vapauden liittää mukaan pienen lippuni näyttääkseni millaiseksi olen sen ajatellut, kuitenkin ilman tähteä, jota
            ei tarvita tähän tarkoitukseen. Jos viisto ei nyt kelpaa, niin ehkä sama muoto raidat lipun pituussuunnassa, se
            olisi kaunis tähdellä varustettuna. Eikö sellainenkin piirros ollut olemassa? Kolme sinistä, kaksi valkoista raitaa. »
            <a href="lahde.html" target=”_blank”>[Kajanti 1983: 238]</a>
        </p>

    </section>
    <hr>
    <section>

        <h2 id="15">Carl Forsmanin ehdotukset</h2>

        <p>
            Senaatin oikeusosaston esittelijäsihteeri Carl Frederik Forsman esitti kaksi ehdotusta Finlands Almänna
            Tidning -lehden numerossa 01.06.1863 käyttäen nimimerkkiä "C.F.".
        </p>

        <img src="img/1863_forsman1.jpg" alt="Forsman Valtiolippu 1" style="height: 250px;">
        <img src="img/1863_forsman2.jpg" alt="Forsman Valtiolippu 2" style="height: 250px;">

        <p class="lainaus">
            »Suomen vaakunan pääkomponentit ovat siis kultainen leijona ja verenpunainen kenttä. Tästä seuraa, että Suomen
            värit ovat kultainen ja punainen. Kuten hyvin tiedetään, heraldiikassa kulta voidaan korvata keltaisella ja
            hopea valkoisella, jos kultaa tai hopeaa ei jostain syystä voida käyttää. Voidaan siis käyttää joko kultaista ja
            punaista tai keltaista ja punaista. Kultainen, tai keltainen, on pääväri ja on hallitseva punaiseen nähden,
            koska vaakunaeläin on keltainen. (..) <br><br> Suomen värejä kultaista ja punaista voidaan käyttää lipussa eri
            tavoin. Yksinkertaisin olisi tehdä lipun yläpuoli keltaiseksi ja alapuoli punaiseksi samalla tavalla kuin
            Lyypekin vaakunan värejä käytettiin Lyypekin lipussa. Lipussa voi käyttää myös kristinuskon symbolia, ristiä,
            jolloin risti on keltainen punaisella taustalla; ristin muoto ei kuitenkaan saisi olla Pyhän Andreaksen risti,
            vaan tavallinen latinalainen risti. Ristiä on usein käytetty lipuissa; niinpä Ruotsin lippu muodostuu
            keltaisesta rististä sinisellä pohjalla, Tanskan lipussa on valkoinen risti punaisella pohjalla,
            Hansalippujen lipussa on punainen risti valkoisella pohjalla, kreikkalaisten lipussa on valkoinen risti
            vaaleansinisellä pohjalla. <br><br>Tämä yksinkertainen lippu olisi Suomen kauppalippu. Suomen valtiolippu
            vastaa kauppalippua, mutta siinä on valtiolippujen tapaan oltava myös Suomen vaakuna keskellä. »
            <a href="https://digi.kansalliskirjasto.fi/sanomalehti/binding/400049?page=3" target=”_blank”>[lähde]</a>
        </p>

    </section>
    <hr>
    <section>

    <h2 id="16">Dagbladsflaggan</h2>

    <p>
        Vastineena Carl Forsmanin ehdotuksen synnyttämään keskusteluun, Helsingfors Dagblad julkaisi 10.06.1863
        pääkirjoituksen, jossa lehti esitteli oman ehdotuksensa Suomen lipuksi. Kaikista 1860-luvun ehdotuksista
        tämä sai eniten kannatusta.
    </p>

      <img src="img/1863_dagbladet.jpg" alt="Dagbladsflaggan" style="height: 250px;">

      <p class="lainaus">
          » Ei ole kaikkein helpointa lisätä niin moniin jo olemassa oleviin lippuihin uutta lippua, jolla on sekä kauniit
          että omaleimaiset ominaisuudet. Jos lipun halutaan olevan sopusoinnussa kansan historian ja maan heraldisten tai
          runollisten symbolien kanssa, tehtävästä tulee vielä vaikeampi. Uskomme kuitenkin, että ongelma voidaan ratkaista
          täällä Helsingissä ehdotetulla lipulla, jota kuulemamme merimiehet ja laivanvarustajat ovat suosineet. <br><br>
          Tämä lippu muodostuisi keltaisesta, sinireunaisesta rististä punaisella pohjalla. Ruotsin lippu koostuu
          tunnetusti keltaisesta rististä sinisellä pohjalla, Tanskan lippu valkoisesta rististä punaisella pohjalla
          ja Norjan lippu sinisestä rististä, jossa on valkoiset reunat punaisella pohjalla. Kaikista näistä Skandinavian
          lipuista Suomen lippu voidaan siis erottaa ensi silmäyksellä. Siitä ei puuttuisi Suomen sininen väri, joka on
          jo pitkään hyväksytty, kuten C. F:n ehdottamasta lipusta puuttuu, eikä lippua olisi vaikea erottaa kevyessä tuulessa
          tai se menettäisi säännöllisen muotonsa tuulen vaikutuksesta, kuten tapahtuisi, jos lippuun lisättäisiin
          sininen vinopalkki, joka on ainoa mahdollinen muoto sinisestä ja valkoisesta koostuvalle lipulle. Valkoinen
          lippu sinisella vinopalkilla on sitä paitsi vaikea eroittaa Venäjän keisarillisesta lipusta, jossa on sininen
          Andreaksen risti valkoisella pohjalla.  <br><br> On erittäin tärkeää, että koko maata koskevan yhteisen
          kauppalipun käyttöönotosta päästään mahdollisimman pian yhteisymmärrykseen. Uskomme, että ehdottamamme lippu on
          kaikin puolin tunnustuksen arvoinen. Sen puolesta puhuvat historia ja heraldiikka, ja se näyttää kiistatta
          hyvältä tuulessa liehuessaan. Se, että sen pohjaväri on punainen, on enemmän kuin perusteltua jokaiselle, joka
          pohtii maamme tähänastista kohtaloa. Ja keltainen väri ei ole "kuihtumisen" vaan "keltaisen maljan" väri, eli
          viljan ja kullan väri: verellä hedelmöitetyltä pellolta saamme korjata rauhanomaisen ahkeruutemme sadon. Sininen,
          teräksen väri, on työvoiman ja isänmaalle osoitetun uskollisuuden väri. Siksi se ympäröi oikeutetusti kultaa.
          <br><br> Tämä puna-sinikeltainen lippu ei ole yltiökirjava, mutta se näyttää värikkäältä tuulessa. Se on
          erilainen kuin mikään muu: kovalla työllä saavutettu etuoikeus. Ja siinä on luterilainen risti, uskontomme symboli! »
          <a href="https://digi.kansalliskirjasto.fi/sanomalehti/binding/688837?page=1" target=”_blank”>[lähde]</a>
      </p>


    </section>
    <hr>
    <section>
        <h2 id="17">Otto Donnerin ehdotus</h2>
        <p>
            Maisteri Otto Donner julkaisi "Arno" salanimen alla heinäkuussa 1863 16-sivuisen kirjasen nimeltä
            "Om Finlands flagga" jossa hän asettui Dagbladetin ehdottamaa ristilippua vastaan ja esitteli oman
            versionsa Topeliuksen vinomallisesta lipusta.
        </p>

        <img src="img/1863_donner.jpg" style="height: 250px;" alt="Otto Donnerin lippuehdotus">

        <p class="lainaus">»  Kolme syytä puoltaa sen hyväksymistä.    </p>
            <ol style="font-style: italic; margin-left: 60px">
                <li style="margin-bottom: 10px">Sen puolesta puhuu historia. Suomen kauppalaivasto on yli viidenkymmenen vuoden ajan käyttänyt lippua,
                    jossa on kolme väriä: valkoinen, sininen ja punainen. Se on meille vakiintunut käyttöön. Meillä oli
                    ennen yhteinen lippu Ruotsin kanssa, mutta silloin olimme vain maakunta. Ja sinistä väriä voidaan pitää
                    muistona siitä ajasta. Nämä kolme väriä, jotka Pietari Suuri toi Hollannista, ovat edelleen
                    hollantilaisten ja ranskalaisten käytössä, eivätkä siten ole yksinomaan Venäjän värit. Nyt
                    omaksuttuina ne osoittaisivat, että Suomi aloitti vuodesta 1808 alkaen omalaatuisen kehityksensä
                    erillisenä valtiona, mikä Ruotsin aikana ei tullut kysymykseen. Sininen väri voi olla myös symboli
                    Suomen sinisille järville, valkoinen vaahtoaville aalloille. Se on meille ikiajoista rakas; ja
                    ruotuväen soturit ja vartijat käyttävät nykyään niitä väreinään; sinistä ja hopeaa. Punainen taas
                    merkitsee, kuten sanottiin, niitä verisiä vuoroja, joita Suomen kansa on menneinä aikoina kestänyt;
                    sitä verta, joka taistelussa hukkui lumen sekaan ja joka valui sankareiden poskilta.</li>
                <li style="margin-bottom: 10px">Sitä ei voi sekoittaa mihinkään muuhun maailman lippuun. Se on uusi ja omalaatuinen ja se erottuu muista
                    lipuista sekä tuulessa että tyynessä. Tämän lisäksi</li>
                <li style="margin-bottom: 10px">Se antaa kuvan erillisestä kansasta. On tärkeää, että kun lipun näkee ensi kerran, sekä ulkomaalainen
                    että me itse saamme edustavan vaikutelman uudesta kansasta joka astuu esiin historiassa erillisenä kansana.</li>
                <li style="margin-bottom: 10px">Se on kaunis. Ja kyse ei ole vain yksittäisestä mielipiteestä. On yleisesti tunnustettu, että Ranskan,
                    Hollannin ja Venäjän trikolorit, jossa sinistä ja punaista väriä tukee valkoinen, ovat kauneimpia
                    lippuja joita on. Tässä lipussa samoin, mutta eri tavalla. Lippu, jossa on valkoista, näkyy helposti
                    kun se leijuu kuin pilvi purjeiden yllä. Punaiset kentät jotka valkoista rajaavat, näyttävät kuin
                    veressä upotetulta, joka tuo eittämättä mieleen Runebergin Sandelsin:
                    <p style="margin-left: 70px;" >"Ohi joukkojen kun veripurppurassaan, nyt lensi hepo valkoinen" »
                    <a href="https://digi.kansalliskirjasto.fi/sanomalehti/binding/510762?page=2" target=”_blank”> [lähde]</a></p></li>
            </ol>






    </section>
    <hr>
    <section>
        <h2 id="18">Helsingin Uutisten ehdotukset</h2>

        <p>
            Helsingin Uutiset julkaisi pääkirjoituksen 20.07.1863 jossa
            lehti kritisoi Dagbladin lippua ja esitti kolme vaihtoehtoa.
        </p>

        <img src="img/1863_helsingin_uutiset_1.jpg" style="height: 250px" alt="Helsingin Uutiset 1">
        <img src="img/1863_helsingin_uutiset_2.jpg" style="height: 250px" alt="Helsingin Uutiset 2">
        <img src="img/1863_helsingin_uutiset_3.jpg" style="height: 250px" alt="Helsingin Uutiset 3">

        <p class="lainaus">
            » Ylipäänsä emme soisi, että tämmöinen asia tehtäisiin puolueen-asiaksi, kuten Dagblad'in Skandinavialainen
            ehdotus sen tekee. Ehdotuksia sopii tehdä monenlaisia ja Säädyt Hallituksen kanssa niistä valitkoon. Jos
            muinaisen Ruotsin-vallan muistoks tahdotaan lippuumme keltaista väriä, niin pantakoon kolme raitaa: sininen,
            keltainen ja punainen. Jos risti katsotaan tarpeelliseksi (Lontoo, Genua ja Sardinia, eikä yksistään Itämeren
            seudut, kantavat ristin lipussaan), niin miks'ei punainen kelta- tai viheriäreunainen risti sinisen pohjan
            päälle? Mutta Dagbladin ehdotukseen me puolestamme emme voi suostua. »
            <a href="https://digi.kansalliskirjasto.fi/sanomalehti/binding/447458?page=1" target=”_blank”>[lähde]</a>
        </p>

    </section>
    <hr>
    <section>

        <h2 id="19">Tapion ehdotus</h2>

        <p>
            Kuopiolainen sanomalehti Tapio esitti oman ehdotuksensa 08.08.1863:
        </p>

        <p class="lainaus">
            » Kuin nyt jokainen sanomalehti ja melkein joka mies, joka muka vähänkin
            tahtoo aikaansa seurata, näkyy pitävän velvollisuutenansa tekaista jonkun uuden lippu-ehdotuksen, niin ei
            Tapiokaan tahdo olla Pekkoja pahempi ja siis ehdottelee Suomen lipun neljästä yhden kokoisesta, vähän soikeasta
            kappaleesta, joista ommellaan kaksi runnakkain ja kaksi päällekkäin, niin että warren puolelle tulee walkonen
            ylä- ja sininen alapuolelle, sekä kärkeen punanen ylös- ja keltanen alas. Valkoiseen voisi vielä jos niin tahtoisi,
            panna Suomen waakunankin, esim. näin: »
            <a href="https://digi.kansalliskirjasto.fi/sanomalehti/binding/441387?term=lippujen&term=lipun&page=1" target=”_blank”>[lähde]</a>
        </p>

        <img src="img/1863_tapio2.jpg" style="height: 250px" alt="Tapion lippu">

        <p>
            Tapio selvensi ehdotustaan mittojen osalta 22.08.1863:
        </p>

        <p class="lainaus">
            Täkäläiset kauppa-puukhollarit olivat ensimmäiset, jotka tätä lippua uudistivat viime sunnuntaina, ja on se
            ollut nähtävänä tämän viikkoa Arnon lipun rinnalla mainittuin herrain paatin mastosta Vasikka-saaren edustalla.
            Tämäkin on liian nelikulmasista vaatteen palaisista. Tehkääpä joku sen noin puolitoista eli vaikka 2 kertaa niin
            pitkistä palasista kuin kukin vaate on leveä, niin ei tämäkään lippu ole rumimpia. Eikä Tapion perustus ollutkaan
            saada niin erin kaunista lippua, kuin kerta tietää sen vanhan totuuden ettei yhden kaunis ole kaikkien kaunis;
            aikomuksemme oli, että saataisiin vaan yksi lippu, joka ei olisi kenenkään muiden muotonen ei enemmän
            Skandinavian kuin Slavian tahi minkä muun heimon.
            <a href="https://digi.kansalliskirjasto.fi/sanomalehti/binding/441379?term=lippua&term=lipun&term=lippu&page=1" target=”_blank”>[lähde]</a>
        </p>

    </section>
    <hr>
    <section>

    <h2 id="20">Maamieslippu</h2>

        <p>
            Tuntemattomaksi jäänyt nimimerkki "Maamies" ehdotti Helsingin Uutisissa 05.10.1863 seuraavanlaista lippua:
        </p>

        <img src="img/1863_maamies.jpg" style="height: 250px" alt="Nimimerkin Maamies ehdotus">

        <p class="lainaus">
            » Suomen ominaisen kauppa-lipun tarpeellisuudesta, sen historiallisista väreistä, muodosta j.n.e. on niin moneen
            suuntaan väitelty, että niistä ei enään liene juuri paljon puhumista - sen vaan sanon että ne usean-laatuiset,
            joita olen nähnyt esitys-näytteenä, ei ole peräyttänyt vieläkin erinlaatuisempaa ehdottelemasta, joten rohkenen
            ehdotella seuraavan tapaista: Värit "jotka tulisivat kulkemaan poikkipuolin, olisi ylimmäinen kulma sininen,
            keskimmäinen eli pohja valkoinen, keskellä pohjaa oleva tähti keltainen ja alikulma punainen. Sininen, keltainen
            ja punainen merkitsisi Suomen käytöllisiä historiallisia värejä ja valkoinen lumen näköä, koska maamme talvella
            peitetään lumella. Tähti-kuvaus merkitsisi pohjan tähteä meille pohjolaisille!&nbsp»
            <a href="https://digi.kansalliskirjasto.fi/sanomalehti/binding/447445?page=1" target=”_blank”>[lähde]</a>
        </p>

    </section>
    <hr>
    <section>

        <h2 id="21">Muita ehdotuksia</h2>

        <p>Muita lippukeskustelun aikana mainittuja lippuja joiden tarkka alkuperä ei ole tiedossa. </p>

        <h3 id="221" class="yksityiset">Viipurilainen lippu</h3>
        <p>
            Keisari Aleksanteri II kävi Viipurissa matkallaan Helsingin valtiopäiville vuonna 1863. Vierailua varten
            kaupungissa järjestettiin juhlat, jonka aikana liputettiin lippukeskustelussa esitetyillä lipuilla.
            Sanomalehti Otawa kertoi Viipurissa luodusta kolmiraitaisesta punakeltaisesta lipusta:
        </p>

        <p class="lainaus">
            » Niiden monien laiwalippujen joukossa liehui täällä myös niitä Suomen laiwastolle esitetyitä lippuja kolmea
            laatua; Dagbladin kelta-sininen risti punaisella waatteella, Topeliuksen walko-sininen lippu ja Wiipurissa
            äsköttäin keksitty uutinen, ollen punainen keltainen ja punainen, melkein samallainen kuin Spanian sotalippu,
            kunha Spanian waakuna jätetään pois. Wäittämättä oli näiden tällä kertaa tuhansien lippujen seassa se soma
            Topeliuksen walkosininen lippu se kauniin ja mielyttäwin. Paha waan että sitä sanotaan waikeaksi merellä
            eroittaa; mutta onhan Greekkalaisilla ja monella muulla- sini-walkeitä lippuja, joita warmaan woipi aalloista
            eroittaa koska niitä käyttäwät Se äsköin keksitty uusi lippu on kieltämättä ruma, mutta sillä on se hywä,
            että se myrskyissäki näkyy jo kaukaa, osottaen Suomen waakunan wärit. Dagbladin lippua kiitettiin koreaksi
            waan ei kauniiksi. »
            <a href="https://digi.kansalliskirjasto.fi/sanomalehti/binding/422499?page=1" target=”_blank”>[lähde]</a>
        </p>
        <img src="img/1863_viipuri.jpg" style="height: 250px" alt="Viipuri">

        <h3 id="222" class="yksityiset">Ahvenanmaalainen ja Oululainen lippu</h3>
        <p>
            Topelius mainitsi kirjoituksessaan Helsingfors Tidningarissa 13.06.1863 lipuista joita oltiin ehdotettu
            Ahvenanmaalla ja Oulussa:
        </p>
        <p class="lainaus">
            » Tähän mennessä on tehty ainakin viisi tai kuusi erilaista ehdotusta: vanhin on Ahvenanmalaisten lippu, jonka
            sanotaan olevan kolmivärinen (keltainen, valkoinen, sininen?), sitten erään oululaisen kauppapurjehtijan
            ehdotus, jossa on punainen risti valkoisella kentällä, sitten C.F.:n punakeltainen lippu, sekä Dagbladin
            punakeltainen ja sininen lippu ; lisäksi on ehdotettu sinisiä ja valkoisia värejä.
            Myös Turussa on harkittu lippua. »
            <a href="https://digi.kansalliskirjasto.fi/sanomalehti/binding/1113715?page=2" target=”_blank”>[lähde]</a>
        </p>
        <img src="img/1863_ahvenanmaa.JPG" style="height: 250px" alt="Ahvenanmaa">
        <img src="img/1863_oululainen.jpg" style="height: 250px" alt="Oululaisen">

        <h3 id="223" class="yksityiset">Kuopion lipputilaisuus</h3>
        <p>
            Sanomalehti Tapio kertoi tilaisuudesta Kuopiossa jossa ylistettiin sinitaustaista valkoristilippua:
        </p>

        <p class="lainaus">
            » Suomen laiva-lipuksi esitellyistä oli täällä viime tiistai-iltana eräässä erityisessä pito-tilaisuudessa
            ripustettu nähtäväksi se Helsingfors Dagblad'in puolustama, punasella pohjalle asetettu keltanen pysty-risti
            sinisillä reunuksilla. Tässä oli saapuvilla suurempi joukko, mutta niistä ei näyttänyt kovin moni puolustavan
            tätä, moittien sitä useimmat liian kirjavaksi, liika punaiseksi ja jos joksikin. Moniaat puolustivat paremmaksi
            sinisellä pohjalla olevaa valkoista ristiä ja siinä keskellä Suomen vaakuna, jota eroittaisi sen grekan
            sota-lipusta. vaan meidän mielestä tämmöinen waakunan siihen asettaminen vaikistaisi näiden lippujen tekemistä
            ja siis kallistaisi niitä.»
            <a href="https://digi.kansalliskirjasto.fi/sanomalehti/binding/441387?term=lippujen&term=lipun&page=1" target=”_blank”>[lähde]</a>
        </p>

        <img src="img/1863_kuopiossa.jpg" style="height: 250px" alt="Kuopio">

        <h3 id="224" class="yksityiset">Helsingfors Dagbladissa mainitut</h3>

        <p>
            Puolustaessaan <a href="#16">ehdotustaan lipuksi</a>, Helsingfors Dagbladet julkaisi 26.08.1863 kirjoituksen jossa lehti antoi mielipiteensä
            koskien muita ehdotettuja lippuja. Tässä kirjoituksessa lehti mainitsee kaksi aikaisemmin mainitsematonta lippuehdotusta.
        </p>

        <img src="img/1863_dagbladmainittu2.jpg" style="height: 250px" alt="Dagbladet-venäjä">
        <img src="img/1863_dagbladmainittu.jpg" style="height: 250px" alt="Dagbladet-risti">

        <p class="lainaus">
            » <a href="#13">Helsingfors Tidningarissa</a> ehdotettu lippu  on rakenteeltaan epäkäytännöllinen ja se on
            kaukaa tunnistamaton. <a href="#17">Arnon lippu</a> on suorastaan naurettava epäsikiö. Samaa voi sanoa
            <a href="#19">Tapion ehdottamasta lipusta</a>, joka on luonteeltaan luotsi- tai signaalilippu, ei
            kansallislippu. <a href="#223">Ehdotus Kreikan lipun</a>, valkoisen ristin sinisellä pohjalla, hyväksymisestä olisi
            todennäköisesti hylättävä sillä perusteella, että Kreikan kuningaskunnan on ensimmäisenä löytäjänä
            katsottava omistavan tämän lippusommitelman. Suomen vaakunan sijoittaminen keskelle ei ensinnäkin ole
            tavanomaista kaupallisessa lipussa, eikä se rehellisesti sanottuna auta erottamaan näitä kahta lippua
            toisistaan kaukaa. <u> Jos sen tilalle itäkulmaan sijoitetaan Venäjän värit valko-sini-puna trikolorissa,
            kuten on myös ehdotettu, saadaan lippu joka kuvaa kreikkalais-venäläistä liittoa, mutta ei Suomea mitenkään. </u>
            (...) <br> <br>Lisäksi Kreikan lipulla on se vika, että se katoaa horisonttiin melko lyhyellä etäisyydellä.
            Sinitaustaista lippua on vaikea erottaa kaukaa ja valkoinen risti siinä katoaa helposti. Sininen luterilainen
            risti valkoisella pohjalla (kuten Uuden-Seelannin metsästysseuran lippu) on epäilemättä parempi vaihtoehto.
            Valitettavasti Marseillen kaupunki on ominut tämän sommitelman. <u> Keltainen risti, jossa on siniset reunat
            valkoisella pohjalla, kuten on myös ehdotettu, olisi ehkä varsin kaunis lähietäisyydeltä. Nämä värit ovat
            kuitenkin liian heikkoja, jotta ne tekisivät vaikutuksen meren ja ilman vaihtelua vasten.</u> »
            <a href="https://digi.kansalliskirjasto.fi/sanomalehti/binding/437236?page=1">[lähde]</a>
        </p>

    </section>

    <hr>

    <a href="#topsivu"><img src="muut/sormi2.png" style="height: 50px; vertical-align: middle" alt="sormiylos">Ylös</a><br><br>

</body>
</html>
