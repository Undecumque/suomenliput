<!DOCTYPE html>
<html lang="en">
<head>
    <meta charset="UTF-8">
    <title>Ensimmäinen suuri lippukeskustelu</title>
  <link rel="stylesheet" href="css/tyyli.css">


</head>
<body>
<a id="topsivu" href="index.html">««« Etusivulle</a><br><br>
<div id="linkit">
    <b>Sisältö:</b><br><br>
    <a href="#11">Fredrik Nylanderin ehdotus</a><br>
    <a href="#12">Marstrandin lippu</a><br>
    <a href="#13">Zacharias Topeliuksen ehdotukset</a><br>
    <a href="#14">Fredrika Runebergin muunnelma Topeliuksen lipusta</a><br>
    <a href="#15">Carl Forsmanin ehdotukset</a><br>
    <a href="#16">Dagbladsflaggan</a><br>
    <a href="#17">Otto Donnerin ehdotus</a><br>
    <a href="#18">Helsingin Uutisten ehdotukset</a><br>
    <a href="#19">Maamieslippu</a> 
</div>

<h1>Ensimmäinen suuri lippukeskustelu</h1>

<p>
    Suomessa virisi 1860-luvulla keskustelu omasta suomalaisesta lipusta. Tuohon aikaan kansallisessa ilmapiirissä vallitsi vahva toiveikkuus, ja ihmiset alkoivat pohtia, miksi Suomen tulisi omistaa oma raha, oma kieli ja omat valtiopäivät, mutta ei myös omaa lippua. Kansallismielisten lisäksi myös suomalaiset laivanvarustajapiirit olivat erityisen aktiivisia tässä keskustelussa. He kannattivat oman, Venäjän ulkopolitiikasta riippumattoman kauppalipun käyttöönottoa. Taustalla oli äskeisen Krimin sodan aikainen Venäjän lipun alla purjehtineiden suomalaisten kauppalaivojen hävitys Iso-Britannian toimesta.
    <br><br>
    Vuoden 1863 valtiopäivillä aatelissääty toi esiin kysymyksen suuririhtunaskunnan omasta kauppalipusta. Maamarsalkka Nordenstam kuitenkin torppasi aiheen käsittelyn ja julkinen lippukeskustelu tyssäsi tähän. Yksityiset tahot jatkoivat kuitenkin epävirallisten lippujen käyttöä tämän jälkeenkin. Erimuotoisia punakeltaisia ja sinivalkoisia lippuja käytettiin huviloissa, maatalousnäyttelyissä ja muissa juhlatapahtumissa Venäjän virallisen lipun rinnalla.
</p>


<h2 id="11">Fredrik Nylanderin ehdotus</h2>
<p>
  Julkisen keskustelun Suomen tulevasta lipusta aloitti Oulun kaupunginlääkäri Fredrik Nylander Wiikko-Sanomissa 01.03.1862. Hänen ehdotuksensa valtiolipuksi oli punainen lippu jonka keskellä oli taidemaalari Elias Brennerin (1647-1717) vaakunamallin mukainen Suomen leijona. Kauppalipuksi hän ehdotti neliruutuista mallia.
</p>
  <img src="img/1862_nylander_valtio.jpg" style="height: 250px" alt="Nylander Valtiolippu"> <img src="img/1862_nylander_kauppa.jpg" style="height: 250px" alt="Nylander Kauppalippu">
 <p id="lainaus">
  » Suomenmaan vaakunan tunnemme kaikki. Se on yhdessä etukäpälässä pystöä miekkaa ja toisessa alaspäin olevaa sapelia pitävä ja sen päällä seisova jalopeura, jonka ympärillä ovat ruusut, punaisella pohjalla. Varsinaisen Suomen eli nykyisen Turun ja Porin läänin vaakunassa oli myös punainen ja osittain hopeankarvainen pohja. Siitä luulisi että Suomen valtio-lipun pitäisi oleman punaisen ja sen keskellä Suomen jalopeuran kuvan ja mitä muuta siihen mahtanee kuulua.
    <br><br>
    Kauppa-lipulla on eri laita, koska koristukset ja kuvat siinä ovat sopimattomat sekä liikanaiset; ja varmaan osittain siitäki syystä monet valtiot sitä ovat eroittaneet valtio-ja sota-lippu väreistään. Näin Venäjällä on Hollannin kauppa-lippu sillä muutoksella vaan, että värit ovat toisella lailla järjestyt. Venäjän keisari Pietari I toimitti tämän lipun. Suomelle siis olisi myös vaali tässä kohdassa vapaa, mutta tuntuu se kuitenkin luonnollisemmalta, että valtion värit tässäki lipussa käytetään niinkuin useammassa valtakunnassa on tehty; vaan mitkä namat tarkkaan ovat, on vaikea esitellä. Punainen väri on epäilemättä siihen kuuluva, hopea myös tuntuu siltä, koskea se hohtaa Suomen vaakunassa, olkoon siis mielestämme Suomen tulvainen kauppa-lippu punainen ja hopeainen eli valkea, ja nämät värit siihen sillä tavalla asetetut, että kaksi eriväristä neliöä pantaisiin vieretysten ja koko lippu tulisi tehdyksi ainoastaan neljästä väri-osasta, jotka olisivat ristissä. »
 </p>

<hr>

<h2 id="12">Marstrandin lippu</h2>

<p>
  Topelius osallistui tuttaviensa kanssa vuonna 1862 purjehduskilpailuun Ruotsin Marstrandissa, jossa seurue loi kilpailua varten Suomea edustavan lipun. Emelie Topelius tiettävästi ompeli kyseisen lipun.
</p>

<img src="img/1862_marstrand.jpg" alt="Marstrandin lippu" style="height: 250px;">

<p>Topelius kirjoitti myöhemmin:</p>

<p id="lainaus">
    » Marstrandissa varustettiin kaikki mahdolliset purjeet suureen kilpapurjehdukseen, ja Ruotsin sinikeltainen lippu alkoi liehua juhlapuvussaan joka mastossa. Suomalaisessa veneessä olisi tietysti oltava Suomen lippu, mutta mikä; siinäpä pulma. Miltä Suomen lippu oikeastaan näytti? <br><br> "Ylimääräiset valtiopäivät" ottivat tämän visaisen kysymyksen harkittavakseen ja tulivat yksimielisesti päätökseen, että Suomen lipun väreinä voi olla vain sininen ja valkoinen. Eikä kauaakaan, ennen kuin lippu, jonka yläosa oli valkoinen ja alaosa sininen, liehui suomalaisen veneen mastossa. Jotta ehkäistäisiin kaikki epäilyt lipun kansallisuudesta, ommeltiin kruunattu Suomen leijona kaikkine varusteineen yläkulmaan. Kevein sydämin istuttiin iloisen ja tulevaisuudenraikkaan sinivalkoisen liinan alla. »
</p>

<hr>

<h2 id="13">Zacharias Topeliuksen ehdotukset</h2>

<p>
  Topelius jatkoi purjehduskilpailun jälkeenkin lippuasiain parissa ja oli ensimmäinen joka julkisesti liputti sinivalkoisten värien puolesta. Vuoden 1863 aikana hän ehdotti useampaa eri mallia kyseisillä väreillä. Topelius kirjoitti  09.06.1863 puolustuspuheen sinivalkoisten värien puolesta Helsingfors Tidningar -lehdessä ”Undecumque”-nimimerkin alla:
</p>
<p id="lainaus">
    » Sallittakoon seuraavassa ehdotus lipun väreistä käsityksemme mukaan: Nuori kansa, joka astuu maailman parrasvaloihin kuin vielä kirjoittamaton lehti tulevasiuuden historiassa, voinee valkealla värillä parhaiten kuvata uutta asemaansa. Valkoinen on nuorten puku, kun he astuvat Herran pöytään vastatakseen sen jälkeen itse tekemisistään. Lippu konfirmoi Suomen merenkulun. Valkea on maamme väri satamamme sulkevien kuuden pakkaskuukauden aikana, - kuten sanottu, Suomen lippu on luonnonvälttämättömyys.
    <br><br>
        Mutta siksi mukana on oltava toinenkin väri, joka kuvaa järviemme ja satamiemme vapautta, kun kaikki purjeet paisuvat ja kiitävät merille, nimittäin sininen. Pitäisikö meidän olla sokeita viitteellemme, joka tulee Suomen kartasta, joka on kokonaan sininen sekä sisäpuolelta, että ulkopuolelta? Meren tyttärenä, josta se on noussut, ja josta kohoaminen edelleen jatkuu, Suomen on lipussaan käytettävä pohjoisten merien molempia värejä, valkoista ja sinistä, sulkevan jään ja avoimen veden värejä. Valkoinen ja sininen ovat myös niiden maiden värejä, joihin meidän historialliset muistomme liittyvät, mutta niihin ei sisälly, kuten punaiseen ja keltaiseen, hallitsevaa, vaan vapaa, ystävällismielinen, perinteinen merkitys. »
</p>

<p>
    Topelius kirjoitti 20.03.1863 päivätyssä kirjeessään Pietarsaarelaiselle merikapteeni P. G. Böckelmanille ehdotuksestaan Suomen kauppalipuksi. Hän liitti kirjeen loppuun<a href="https://litteraturbanken.se/f%C3%B6rfattare/Anonym/titlar/TopeliusHundra%C3%A5rsminne/sida/XXXV/faksimil"> piirroksen lipusta sekä ensimmäisen säkeen hänen "Finlands flagga" runostaan. </a>

</p>

<p id="lainaus">
    » Kuulisin mielelläni herra kapteenin mielipiteen liitteenmukaisesta projektista Suomen kauppalipuksi jossa on pohjantähti keskellä. Tiedän että sillä on omat puutteensa, kuten vinoon leikatun kankaan nopeampi kuluminen, mutta olemme täällä monista vaihtoehdoista pitäneet tätä kuitenkin kauneimpana, ja Suomen värit ovat valkoinen ja sininen.»
</p>

<img src="img/1863_topelius_kirje.jpg" alt="Topeliuksen pääehdotus" style="height: 250px;">

<p>Topelius jatkoi sinivalkoisten mallien esittämistä "Undecumque" -nimen alla kirjoituksessaan Helsingfors Tidningar -lehdessä 13.06.1863.</p>

<p id="lainaus">
    » Mikäli valkoinen, kulmista sinireunainen lippu, jonka yli kulkee vinosti sininen vastapalkki keskellään valkoinen pohjantähti, kuten aikaisemmin on ehdotettu - kohtaisi vaikeuksia, ei tämä suinkaan ole ainoa tapa sijoittaa nämä värit toistensa viereen. Voidaan ottaa joko valkoinen latinalainen risti sinisellä kankaalla tai lipun yläpuolisko valkoisena, alapuolisko sinisenä, tai myös pelkästään viisisakarainen valkoinen pohjantähti sinisellä kankaalla. »
</p>

<img src="img/1863_undecumque1.jpg" alt="Undecumque 1" style="height: 250px;"> <img src="img/1863_undecumque2.jpg" alt="Undecumque 2" style="height: 250px;"><img src="img/1863_undecumque3.jpg" alt="Undecumque 3" style="height: 250px;">

<hr>

<h2 id="14">Fredrika Runebergin muunnelma Topeliuksen lipusta</h2>

<p>Fredrika Runeberg ehdotti kirjeessään 24.02.1863 Topeliukselle, että hänen lippuehdotuksen leikkaukset muutettaisiin vaakasuoriksi.
 </p>
  <img src="img/1863_fredrika.jpg" style="height: 250px;">
  <p id="lainaus">
      » Hyvä Herra Professori
    <br><br>
    Sitten kun olimme ehtineet rauhoittua matkallamme, ajatukseni liikkuivat vilkkaasti Suomen lipussa. Nimittäkää sitä sitten vaikka ”naisten juoneksi”, ”räätälinviisaudeksi”, tai miten Herra Professori vain haluaa, mutta minun on kuitenkin sanottava, että mieleeni nousi epäily, olisiko tuo kaunis lippu oikein käytännöllinen. Reunat tulevat viistoon, ommeltaessa sitä on vaikeaa päärmätä, ja langat vetävät vinoon. Sen lisäksi lippu tulee liehumaan kankaan vinosuunnassa. Tämä tekee lipusta täysin toisenlaisen kuin lankasuoran ollessa kyseessä. Kostea tuuli vetää ehkä kaiken kasaan. Heti kotiin päästyäni minun täytyi yrittää kursia kokoon pieni lippu, se vahvisti ajatukseni oikeaksi. En aikonut ensin rohjeta esittää havaintoani kysymyksestä, joka on niin suuri, että ”mitä se naisille kuuluu”. Ja huomautukseni koskee kuitenkin vain ompelua, ja niissä asioissa meillä ompelijoilla on sentään oltava hivenen lahjoja. Suokaa siksi anteeksi, että uskallan esittää epäilyni. Olisin iloinen, jos asiantuntijat pitäisivät sitä epäoikeudenmukaisena ja tarpeettomana, sillä ehdotettu lippu on totisesti kaunis.
    <br><br>
    (…)
    <br><br>
    Otan itselleni vapauden liittää mukaan pienen lippuni näyttääkseni millaiseksi olen sen ajatellut, kuitenkin ilman tähteä, jota ei tarvita tähän tarkoitukseen. Jos viisto ei nyt kelpaa, niin ehkä sama muoto raidat lipun pituussuunnassa, se olisi kaunis tähdellä varustettuna. Eikö sellainenkin piirros ollut olemassa? Kolme sinistä, kaksi valkoista raitaa. »
</p>

<hr>

<h2 id="15">Carl Forsmanin ehdotukset</h2>

<p>
    Senaatin oikeusosaston esittelijäsihteeri Carl Frederik Forsman esitti ehdotuksensa Finlands Almänna Tidning -lehden numerossa 01.06.1863 käyttäen nimimerkkiä "C.F.".
 </p>

  <img src="img/1863_forsman1.jpg" alt="Forsman Valtiolippu 1" style="height: 250px;"> <img src="img/1863_forsman2.jpg" alt="Forsman Valtiolippu 2" style="height: 250px;">

 <p id="lainaus">
      » Jo vuosisatoja Suomella on ollut oma vaakuna, mutta omat värit ja oma lippu meiltä on aina puuttunut. Niiden sijaan käytettiin Ruotsin vallan aikana Ruotsin keltaisia värejä ja Ruotsin lippua, jossa on keltainen risti sinisellä pohjalla. Nyt  ovat käytössä Venäjän värit, valkoinen, keltainen ja musta,  ja kauppalipussa Venäjän valkea, sininen ja punainen. Vertaa keisarillista julistusta 3. lokakuuta 1821. Mikäli Venäjän värit nyt pitäisi korvata Suomen väreillä, tehtävänä on johtaa ne Suomen nykyisestä vaakunasta ja säilyttää niiden yhteys vaakunaan.
    <br><br>
    (...)
    <br><br>
    Suomen värejä, kultaa ja punaista, voi käyttää Suomen lipussa eri tavalla. Yksinkertaisinta on antaa lipun yläpuoliskon olla keltainen ja alapuoliskon punainen, samalla tavalla kuten Lübeckin vaakunan värejä on käytetty sen lipussa. Myös kristinuskon symbolia, ristiä voi käyttää lipussa, jolloin risti on keltainen punaisessa kentässä; ristin ei tarvitse olla muodoltaan Andreaan risti, vaan tavallinen latinalainen risti. Ristiä on käytetty lipussa usein, Ruotsin lipussa on keltainen risti sinisellä pohjalla, Tanskan lipussa valkea punaisella pohjalla, hansalipussa punainen risti valkealla ja Kreikan lipussa valkea risti vaaleansinisellä pohjalla.
    <br><br>
    Tämä yksinkertainen lippu olisi Suomen kauppalippu. Suomen valtiolippu on samanlainen kuin kauppalippu, mutta valtiolippujen tapaan sen keskustassa on oltava Suomen vaakuna. Suuriruhtinaan lippu, jota saa käyttää vain keisarillinen perhe, on keltainen. Lipun keskellä on musta kotka, jonka rinnassa on Suomen vaakuna. Luotsilippu on lähes kaikilla kansakunnilla sama kuin tavallinen kauppalippu ympärillään valkea reunus. »
 </p>

<hr>

<h2 id="16">Dagbladsflaggan</h2>

<p>
    Vastineena Carl Forsmanin ehdotuksen synnyttämään keskusteluun, Helsingfors Dagblad julkaisi 10.06.1863 pääkirjoituksen, jossa lehti esitteli oman ehdotuksensa Suomen lipuksi. Kaikista 1860-luvun ehdotuksista tämä sai eniten kannatusta.
</p>

  <img src="img/1863_dagbladet.jpg" alt="Dagbladsflaggan" style="height: 250px;">

  <p id="lainaus">
          » Sympatiamme ovat siis herra C. F:n puolella, kun hän ehdottaa, että vaakunan väreistä tulisi Suomen kansallislipun värit. Sallittakoon meidän kuitenkin oikaista herra C. F:ää yhdessä kohdassa. Herra C. F. on unohtanut, että kirkkaankeltaisella Suomen leijonalla on kentässään yksi miekka; ja tämä miekka on terästä ja sen on siis oltava sininen. Sillä historia kertoo toki Suomen leijonasta monia tietoja jotka todistavat ”urheudesta kentällä”, mutta sikäli kuin tiedämme, se ei kerro tilaisuudesta, jolloin leijonaa olisi ilahdutettu ”kultamiekalla”. Suomen vaakunan värit ovat siis todellisuudessa punainen, keltainen ja sininen
          <br><br>
          On vaikeaa tuoda monien jo olemassaolevien lippujen joukkoon uusi, jonka ominaisuuksina ovat sekä kauneus että omaperäisyys. Jos halutaan, että lippu on sopusoinnussa kansan historian ja maan heraldisten symbolien kanssa, tehtävä on entistä vaikeampi. Uskomme kuitenkin, että ongelma ratkeaa lipulla, joka on esitetty täällä Helsingissä. Se on saanut kannatusta kysymiltämme merimiehiltä ja laivanvarustajilta. Lipussa olisi keltainen risti sinisin reunoin punaisella pohjalla. »
  </p>

<hr>

<h2 id="17">Otto Donnerin ehdotus</h2>
<p>
    Maisteri Otto Donner julkaisi "Arno" salanimen alla heinäkuussa 1863 16-sivuisen kirjasen nimeltä "Om Finlands flagga" jossa hän asettui Dagbladetin ehdottamaa ristilippua vastaan ja esitteli oman versionsa Topeliuksen vinomallisesta lipusta.
</p>

<img src="img/1863_donner.jpg" style="height: 250px;" alt="Otto Donnerin lippuehdotus">

<p id="lainaus">
        » Meillä on kolme syytä olla ottamatta käyttöön Dagbladin lippua:
</p>
    <i>
        <ul id="otto">
            <li>Suomen vaakunassa ei ole sinistä.</li>
            <li>Dabladin lippu muistuttaa liian paljon Skandinavian maiden lippua. Olemmeko niin huonoja suunnittelijoita, että meidän on paikattava yhteen Norjan ja Ruotsin liput saadaksemme itsestämme jonkinlaisen käsityksen?</li>
            <li>Dagbladin lippu on vastoin kaikkea väriharmoniaa. Keltainen väri sinänsi ei ole kaunis. Yhdistettynä siniseen ja punaiseen se käy päinsä, mutta yhdessäkään lipussa ei ole keltaise, sinistä ja punaista.</li>
        </ul>
    </i>

<p id="lainaus">
        Helsingfors Tidningar on taistellut toisen ehdotuksen puolesta, jonka värit perustuvat Suomen luontoon: pohjoisiin meriin ja tuhansien järvien väriin, siniseen ja valkoiseen. Esitetyn lipun sininen vino vastapalkki ja siniset kolmio kulmissa, kun ne ovat yhdessä, erottautuu lippuna huonosti Venäjän laivastolipusta, jossa on sininen Andreaan risti valkoisella pohjalla. Nämä kaksi syytä puhuvat mielestämme Helsingfors Tidningarin ehdotuksia vastaan. Siitä puuttuu punainen, vallan, kansallisen itsenäisyyden väri, ja sen voi sekoittaa Venäjän lippuun.
        <br><br>
        Meidän ehdotuksemme on tämän vihkon kansilehdellä. Kolme syytä puhuvat sen hyväksymisen puolesta:
</p>

<p>
    <i>
        <ul id="otto">
            <li>Sillä on historian perinteet.</li>
            <li>Sitä ei voi sekoittaa mihinkään muuhun maapallon lippuun.</li>
            <li>Se antaa selkeän kuvan erityisestä kansakunnasta.</li>
            <li>Se on kaunis. »</li>
        </ul>
    </i>
</p>

<hr>

<h2 id="18">Helsingin Uutisten ehdotukset</h2>

<p>
    Helsingin Uutiset julkaisi pääkirjoituksen 20.07.1863 jossa lehti asettui Dagbladetin lippua vastaan ja esitti omat vaihtoehtonsa.
</p>

<img src="img/1863_helsingin_uutiset_1.jpg" style="height: 250px"> <img src="img/1863_helsingin_uutiset_2.jpg" style="height: 250px"> <img src="img/1863_helsingin_uutiset_3.jpg" style="height: 250px">

<p id="lainaus">
    » Ylipäänsä emme soisi, että tämmöinen asia tehtäisiin puolueen-asiaksi, kuten Dagblad'in Skandinavialainen ehdotus sen tekee. Ehdotuksia sopii tehdä monenlaisia ja Säädyt Hallituksen kanssa niistä valitkoon. Jos muinaisen Ruotsin-vallan muistoks tahdotaan lippuumme keltaista väriä, niin pantakoon kolme raitaa: sininen, keltainen ja punainen. Jos risti katsotaan tarpeelliseksi (Lontoo, Genua ja Sardinia, eikä yksistään Itämeren seudut, kantavat ristin lipussaan), niin miks'ei punainen kelta- tai viheriäreunainen risti sinisen pohjan päälle? Mutta Dagbladin ehdotukseen me puolestamme emme voi suostua. »
</p>

<hr>

<h2 id="19">Maamieslippu</h2>

<p>
    Tuntemattomaksi jäänyt nimimerkki "Maamies" ehdotti Helsingin Uutisissa 05.10.1863 seuraavanlaista lippua:
</p>

<img src="img/1863_maamies.jpg" style="height: 250px">

<p id="lainaus">
    » Suomen ominaisen kauppa-lipun tarpeellisuudesta, sen historiallisista väristä, muodosta j.n.e. on niin moneen suuntaan väitelty, että niistä ei enään liene juuri paljon puhumista - sen vaan sanon että ne usean-laatuiset, joita olen nähnyt esitys-näytteenä, ei ole peräyttänyt vieläkin erinlaatuisempaa ehdottelemasta, joten rohkenen ehdotella seuraavan tapaista: Värit "jotka tulisivat kulkemaan poikkipuolin, olisi ylimmäinen kulma sininen, keskimmäinen eli pohja valkoinen, keskellä pohjaa oleva tähti keltainen ja alikulma punainen. Sininen, keltainen ja punainen merkitsisi Suomen käytöllisiä historiallisia värä ja valkoinen lumen näköä, koska maamme talvella peitetään lumella. Tähti-kuvaus merkitsisi pohjan tähteä meille pohjolaisille! »
</p>
<hr>
<a href="#topsivu">↑↑↑ Ylös ↑↑↑</a>

<br><br>

</body>
</html>
